نصاب قرآن میں مقرر نہیں ہوا۔ ہم نے اس پر اجتہاد نہیں کیا۔ پاؤں کاٹنے کی سزا کو بھی جدید شکل میں ڈھال لیا جائے اور مناسب سمجھیں تو اس کی موجودہ شکل تبدیل کی جا سکتی ہے۔ حضرت قائداعظم کی قیادت میں مسلمانوں نے اسلامی تعلیمات کے نفاذ کے لئے الگ وطن حاصل کیا۔ ہم بحیثیت مسلمان الگ نظریاتی تشخص بھی رکھتے ہیں۔ 12 مارچ 1948ء کو پاکستان کی دستورساز اسمبلی نے قراردادمقاصد پاس کی جس میں طے پایا تھا کہ پاکستان کے قوانین قرآن و سنت کے مطابق بنائے جائیں۔ 1973ء کے آئین کے آرٹیکل 2 میں کہا گیا کہ اس ملک کا سرکاری مذہب اسلام ہوگا۔ پھر آرٹیکل 23 وغیرہ میں کہا گیا کہ اس ملک میں کوئی ایسا قانون نہیں بنایا جائے گا جو قرآن و سنت کے خلاف ہو اور ساتھ ہی کہا گیا کہ موجودہ قوانین کو اسلامی تعلیمات کے مطابق ڈھالا جائے گا۔ 1973ء ہی کے آئین کے آرٹیکل 228 کے تحت اسلامی نظریاتی کونسل تشکیل دی گئی۔ جس میں نامور علماءکرام معزز ریٹائرڈ جج صاحبان نامور وکلاء دانشور شامل تھے۔ ان لوگوں نے اس آئینی ادارے کے تحت اسلامی قوانین بنائے۔ پھر قومی اسمبلی کی طرح ان کی 3 ریڈنگ کی گئیں۔ پھر 1985ء کی منتخب اسمبلی نے آٹھویں ترمیم کی صورت میں ان قوانین کی منظوری دی۔ ان قوانین میں حدود آرڈیننس بھی شامل ہے۔ بعد میں آنے والی پیپلز پارٹی اور مسلم لیگ کی حکومتوں نے اس آرڈیننس کو چھیڑنے کی جرأت نہ کی کیونکہ یہ قوانین اسلامی نظریاتی کونسل نے اپنے دماغ کی بجائے قرآن و سنت کی تعلیمات کی روشنی میں بنائے تھے۔ سورئہ نور میں اللہ تعالی نے ارشاد فرمایا زانی مرد اور زانیہ عورت کو 100 کوڑے مارو۔ ان پر ترس کھانے کا جذبہ اللہ کے دین کے معاملے میں تم پر دامنگیر نہ ہو۔ اگر تم اللہ اور روز آخرت پر یقین رکھتے ہو اور ان کو سزا دیتے وقت اہل اسلام کا ایک گروہ وہاں موجود رہے۔ حضور اکرم نے اس آیت کی اس طرح تشریح کی کہ یہ سزا غیرشادیشدہ لوگوں کے لئے ہے۔ جبکہ شادیشدہ افراد کے لئے حضور نے رجم کی سزا کا حکم دیا جو احادیث سے ثابت ہے۔ حدیث سے یہ بھی ثابت ہے کہ حد میں کمیوبیشی نہیں کی جا سکتی۔ مجرموں سے قربت کی وجہ سے احکام میں ردوبدل بدترین جرم ہے۔ ایک حدیث میں کہا گیا ہے کہ ایک حد جاری کرنا 40 دن کی عبادت سے زیادہ مفید ہے۔ لہذا قرآن و سنت میں مدنی سزائیں مقرر کی گئی ہیں۔ بنیادی طور پر اسلام میں مقاصد شریعت 5 ہیں۔ یہاں شریعت سے مراد سسٹمآفلاء ہے۔ پہلا مقصد تحفظ دین دوسرا تحفظ جان تیسرا تحفظ عقل چوتھا تحفظ مال جائیداد اور پانچواں تحفظ نسب جس کے لئے زنا کا قانون نافذ کیا گیا۔ اسلام میں سارے قوانین اخلاقیات کی بنیاد پر ہوتے ہیں کیونکہ حضور کا ارشاد ہے کہ مجھے بہترین اخلاق کی تکمیل کے لئے مبعوث کیا گیا ہے۔ ہمارے ہاں بداخلاقی اور فحش چیز غیرقانونی بھی ہے۔ انگریزوں کے پاس چونکہ اخلاق کا تصور نہیں ہے اس لئے ان کے قوانین میں جرائم کی اتنی کڑی سزائیں بھی نہیں ہیں۔ ان کے ہاں زنا بھی اس وقت قابل گرفت قانون ہوتا ہے جب شادیشدہ عورت کا خاوند اعتراض کرے۔ اگر خاوند اعتراض نہ کرے تو اس کا زنا بھی جائز ہوتا ہے۔ لارڈ میکالے جس نے تعزیرات پاکستان بنائی تھی کے مطابق زنا میں اگر عورت کی رضا نکل آئے تو مرد بری ہو جاتا ہے۔ یہ بات ہمارے مکاتب شریعت سے ٹکرانے والی بات ہے۔ میری نظر میں حدود آرڈیننس ہمارے دین اور نظریات کے عین مطابق ہے۔ بدقسمتی سے ہمارے ہاں نیشنل کمیشن آن سٹیٹس آف ویمن نے سفارش کی کہ حدود قوانین ختم کر دیئے جائیں اور وہی قوانین جاری کئے جائیں جو پہلے سے موجود تھے۔ یہ کہنا بھی غلط ہے کہ حدود آرڈیننس کے تحت مردوں کو کم اور عورتوں کو زیادہ سزائیں ہوتی ہیں۔ ایک مغربی مفکر چارلس نے اسلامائزیشن آف لاء اینڈ اکانومی نامی اپنی کتاب میں لکھا ہے کہ پاکستان کی فیڈرل شریعت کورٹ اور ڈسٹرکٹ کورٹس میں مردوں کو زیادہ اور عورتوں کو کم سزائیں ہوئی ہیں۔ ویمن کمیشن آف پاکستان کی رپورٹس اور جسٹس ناصر اسلم زاہد نے سائنسی بنیادوں پر کوئی ایسی سٹڈی نہیں کی۔ اصل میں ان پر ویمن کمیشن اور کچھ خاتون لیڈروں کا اثر ہے۔ حدود آرڈیننس کے خلاف کام کرنے والی تنظیموں کا یہ اعتراض بھی بلاجواز ہے کہ 4 مسلم گواہوں کی شرط غلط ہے۔ اگر 4 مسلم گواہ نہیں ملیں گے تو حد جاری نہیں ہوگی بلکہ تعزیر کے تحت سزا ہوگی اور تعزیر کے تحت پہلے قانون جیسی سزا ملے گی۔ اس کے علاوہ 16 سال سے کمعمر لڑکی کی گواہی نہیں ہو سکتی اس پر بھی حد جاری نہیں ہوگی۔ حدود آرڈیننس میں اسلامی تعلیمات کے مطابق سزائیں اس لئے کڑی رکھی گئی ہیں تاکہ سزا کے خوف سے جرائم کم ہوں اور جرم ثابت کرنے کے لئے بھی کڑی سزائیں رکھی گئی ہیں تاکہ انتہائی سزا کے لئے کڑے معیار سے گزرنا پڑے۔ اگر گواہی وغیرہ کا معیار پورا نہیں ہوتا تو حد جاری نہیں ہوگی بلکہ تعزیر کے تحت سزا ہوگی۔ اس آرڈیننس میں کوئی خامی نہیں ہے۔ اس کے خلاف کام کرنے والی تنظیموں کو قانون اور اسلام کا مکمل مطالعہ کرنا چاہیے۔ حدود آرڈیننس میں تکنیکی طور پر بہت زیادہ خامیاں ہیں جن کی وجہ سے زنا بالجبر کو زنا بالرضا میں تبدیل کیا جا سکتا ہے۔ اسی لئے ان قوانین کے تحت عورتوں کے خلاف مقدمات درج کروانے کی تعداد میں تیزی آئی ہے۔ بااختیار گھرانوں کے مردوں نے ان قوانین کو اپنی عورتوں کے خلاف استعمال کرنا شروع کر دیا ہے۔ ذاتی رنجش بدلہ لینے جائیداد غصب کرنے اور مرضی سے شادی کرنے والی خواتین کے خلاف حدود آرڈیننس کے تحت مقدمات کا اندراج کروانا معمول ہے۔ طلاقیافتہ خواتین دوسری شادی پر پہلے خاوند کی طرف سے حدود آرڈیننس کے تحت مقدمات درج کروانا بھی عام ہے۔ سنٹرل جیل لاہور میں قید ایک عورت اپنی ساس خاوند اور 2 بچوں سمیت قید ہے۔ جس کی ماں نے مرضی سے شادی کرنے پر شادی کے 3 سال بعد ان کے خلاف اس قانون کے تحت مقدمہ درج کروا دیا۔ ہمارے ہاں حدود کے تحت درج ہونے والے 80 سے 90 فیصد مقدمات جھوٹے ہوتے ہیں۔ ان کیسوں میں 2 سال کی تحقیق و تفتیش کے بعد اگر عورت رہا ہو بھی جائے تو معاشرے میں اس کا کوئی مقام نہیں رہتا۔ جس کی وجہ سے خواتین کہیں پناہ نہ ملنے پر جسمفروشی جیسے مکروہ دھندے کو اپنا لیتی ہیں۔ حدود آرڈیننس کی سب سے بڑی خامی یہ ہے کہ اس میں زیادتی کا شکار ہونے والی عورت سے اس کے بعد اسے اپنی شکایت ثابت کرنے کے لئے 4 مسلم گواہوں کو پیش کرنا ہوتا ہے۔ یہ کیسے ممکن ہے کہ 4 مسلمان مرد اپنے سامنے ایک عورت سے زیادتی ہوتا دیکھیں گے؟ کیا عقل اس کو ماننے پر تیار ہے؟ پھر اس قانون کے تحت غیرمسلم کی گواہی قابل قبول نہیں ہے۔ اگر ملزم مسلمان ہے۔ 16 سال سے کمعمر بچی سے ریپ ہو جائے تو اس کی گواہی قابل قبول نہیں ہوتی۔ اگر اس کی ریپ میں رضامندی ثابت کر دی جائے تو اس لڑکی کو سزا دی جاتی ہے۔ ہمارے ہاں کم عمری کی شادی میں جب خاوند نابالغ بیوی سے جنسی فعل کرتا ہے تو وہ اپنی کم عمری کے باعث گواہی نہیں دے سکتی۔ غلط اور جھوٹی درخواستوں پر عورتوں کو فوری گرفتار کر لیا جاتا ہے جس کو فوری طور پر بند ہونا چاہیے۔ اس کے علاوہ اس قانون میں زنا بالجبر کی تیاری اور کوشش میں فرق رکھا گیا ہے اور تیاری میں سزا کم سے کم یعنی 2 سال قید کی سزا رکھی گئی ہے۔ مجھے سمجھ نہیں آتی کہ ایسا کیوں کیا گیا ہے۔ حالانکہ ملزم کی نیت واضح ہو چکی ہوتی ہے چاہے زنا بالجبر کا عمل مکمل ہو یا نہ ہو لیکن اس بچی کے جسم اور ذہن پر جو اثرات پڑیں گے کیا وہ زنا بالجبر کے عمل سے کم ہوں گے؟ حدود آرڈیننس میں موجود خامیوں اور خلا سے لوگ فائدے اٹھاتے رہے ہیں اور مزید بھی اٹھا سکتے ہیں۔ میں مانتی ہوں کہ زنا بالجبر کے کیسوں میں عورتوں کو سزائیں نہیں ہوئیں لیکن اس قانون کو ختم ہونا چاہیے۔ اگر قانون میں بہتری لانی ہے اور بہتری کی گنجائش بھی ہے تو زنا بالجبر اور زنا بالرضا میں موجود فرق واضح ہونا چاہیے۔ ترامیم کرتے وقت اس میں تمام مکاتبفکر کے لوگوں اور اس کے خلاف کام کرنے والی تنظیموں کے نمائندوں کو شامل کیا جائے۔ اس میں پولیس کے افسران کو بھی شامل کیا جائے۔ اس سے پہلے جب بھی اس آرڈیننس پر بحث ہوئی ہے تو علماءکرام نے اس میں اپنا نقطہنظر ٹھونسنے کی کوشش کی ہے۔ بہرحال میرے خیال سے اس قانون کو مکمل طور پر ختم ہونا چاہیے تاکہ مظلوم خواتین کے خلاف اسے استعمال نہ کیا جا سکے۔ میری نظر میں حدود آرڈیننس میں تکنیکی طور پر زیادہ خامیاں نہیں ہیں بلکہ قانون نافذ کرنے والے اداروں نے اسے صحیح استعمال نہیں کیا۔ 1973ء کے آئین کے تحت قائم ہونے والی اسلامی نظریاتی کونسل نے ان اسلامی قوانین کو بنایا تھا۔ اگر قانون کا غلط استعمال ہوتا ہے تو اس کا یہ مطلب نہیں کہ اس قانون کو بھی ختم کر دیا جائے۔ ہمارے معاشرے میں آئین کی دفعہ 302 کا سب سے زیادہ غلط استعمال ہوتا ہے تو کیا اس قانون کو ختم کر دیا جائے۔ ہمارا اصل مسئلہ یہ ہے کہ ہمارے اکثر حکمرانوں اور تنظیموں نے اسلامی قوانین اور دین اسلام کا صحیح مطالعہ ہی نہیں کیا ہے۔ وہ مغربی پراپیگنڈے سے متاثر ہو کر اسلامی قوانین کے خلاف آواز اٹھانا شروع کر دیتی ہیں۔ حالانکہ انہیں چاہیے کہ وہ اسلام کی رحمتوں اور برکتوں سے لوگوں کو آگاہ کریں۔ حدود آرڈیننس کے خلاف کام کرنے والی تنظیمیں ہمارا اسلامی اور نظریاتی تشخص تباہ کرنا چاہتی ہیں۔ اسلامی نظام کو مکمل طور پر نافذ نہ کرنے میں بھی حکمرانوں کا قصور ہے۔ ہمارے معاشرے کو مغربیت کی بجائے سیرت رسول کے رنگ میں رنگا جانا چاہیے۔ اس آرڈیننس کو بناتے وقت اسلامی نظریاتی کونسل میں صرف علماءکرام بھی شامل نہیں تھے بلکہ ریٹائرڈ جج احباب وکلاء اور دانشور بھی اس میں شامل تھے۔ پھر بھی میں سمجھتا ہوں کہ قانون میں اصلاح کی گنجائش ہر وقت رہتی ہے۔ اگر کوئی لڑکی اپنی مرضی سے شادی کرتی ہے یعنی اپنے دل کی رضامندی کے بغیر شادی کرتی ہے تو اس صورت میں حکومت کو اس لڑکی کا ولی بننا چاہیے اور اس کی سرپرستی کرنی چاہیے۔ زنا بالجبر کے معاملے میں گواہی کا جو معیار مقرر ہے اس بارے میں علماءکرام کو اجتہاد کر کے فیصلہ دینا چاہیے کہ کیا زنا بالجبر کے معاملے میں بھی زنا بالرضا والے 4 مسلم گواہوں کی ضرورت رہتی ہے یا نہیں۔ میری نظر میں حدود آرڈیننس کے بغیر ہمارے معاشرے میں عورت کی عزت و آبرو محفوظ رہ ہی نہیں سکتی۔ ان قوانین کے خلاف کام کرنے والی تنظیمیں اور عورتیں مغرب کے پراپیگنڈے میں شامل ہیں۔ انہیں اسلام قرآن اور اسلامی تعلیمات کا کوئی علم نہیں ہے۔ ان لوگوں کی تعداد زیادہ نہیں ہے۔ ہماری 95 فیصد عوام حدود اور اسلام کا نفاذ چاہتی ہے۔ حدود کے خلاف کام کرنے والی تنظیمیں پاکستان کے معاشرے میں اسلام اور اسلامی تعلیمات کی بجائے فحاشی شراب اور زنا کو عام کرنا چاہتی ہیں۔ چلڈرن رائٹس کنونشن میں بچوں سے جبری مشقت لینے کی ممانعت کی گئی ہے۔ معاہدے کے مطابق ریاست بچوں کو تعلیم کے یکساں مواقع فراہم کرنے کی ذمہدار ہوگی۔ طبقاتی نظام تعلیم کی وجہ سے غریب بچوں کی اکثریت تعلیم سے محروم ہے۔ 20 نومبر کا دن دنیا بھر میں بچوں کے عالمی دن کے طور پر منایا گیا۔ اس دن کی وجہ یہ ہے کہ 20 نومبر 1959ء کو اقوام متحدہ نے بچوں کے حقوق کی عالمی معاہدہ کو منظور کیا جسے چائلڈ رائٹس کنونشن کہتے ہیں۔ اقوام متحدہ کے دیگر ممالک کی طرح پاکستان نے بھی اس عالمی معاہدے پر دستخط کئے ہیں اور یہ عہد کیا ہے کہ جو کچھ معاہدے میں درج ہے وہ تمام حقوق اپنے ملک میں بچوں کو دیئے جائیں گے۔ چائلڈ رائٹس کنونشن 41 دفعات پر مشتمل ہے۔ ہم اگر اس معاہدے کا سرسری جائزہ لیں تو ہم دیکھتے ہیں کہ اس میں بچوں کے تمام بنیادی حقوق کی ضمانت دی گئی ہے۔ اس میثاق کے مطابق ایک بچے سے مراد ہر وہ انسان ہے جس کی عمر 18 سال سے کم ہو۔ اس معاہدے پر دستخط کرنے والی تمام ریاستیں بچوں کو ان کی نشوونما ان کی صحت و تعلیم ان کی تفریح آزادی رائے تحفظ مذہبی آزادی نگہداشت پرورش بچے کو ذہنی اورجسمانی تشدد اور بدسلوکی سے بچاؤ سمیت تمام وہ اقدامات کرنے کی پابند ہوں گے جن کے ذریعے بچے کو اس ملک کا ایک موثر شہری بنایا جا سکے۔ خصوصا اس معاہدے کے تحت کمعمر بچوں سے جبری مشقت کی سخت ممانعت کی گئی ہے اور ریاستوں سے ضمانت لی گئی ہے کہ وہ اپنے اپنے ملک میں بچوں کی مشقت کے خلاف موثر قانونسازی کریں گے۔ اس طرح ہر ملک یا ریاست اپنے ملک میں بچوں کے لئے علیحدہ صحت کی سہولیات مہیا کریں گے۔ بچوں کی جیلیں علیحدہ ہوں گی جہاں بچوں کو خصوصی رعایت حاصل ہوگی۔ اس معاہدے کے مطابق ریاست تمام بچوں کو یکساں تعلیم کے برابر مواقع فراہم کرے گی اور پرائمری تک لازمی اور مفت تعلیم فراہم کی جائے گی۔ بچوں کی حاضری کو باقاعدہ بنانے کے اقدامات اور سکول چھوڑنے والے بچوں کی تعداد کم کرنے کے اقدامات کریں گے۔ اس طرح بچوں کے لئے تفریحی سہولتوں کی فراہمی کو یقینی بنانا ریاست کی ذمہداری ہوگی۔ اس معاہدے میں ریاستیں اس حق کو نہصرف تسلیم کرتی ہیں بلکہ بچے کی عمر کے مطابق اس کی تفریح اور فنونلطیفہ کی سرگرمیوں کے لئے اقدامات کے بھی ذمہدار ہیں۔ جنگ کی صورت میں دونوں فریقین پر ذمہداری ہوگی کہ وہ بچوں کے تحفظ کو یقینی بنائیں گی۔ بچوں کو جنگ میں شریک نہ کیا جائے۔ افواج میں بھرتی نہ کیا جائے اور زخمی ہونے والے بچوں کی خصوصی نگہداشت کا اہتمام کیا جائے گا۔ یوں ہم نے دیکھا کہ چائلڈ رائٹس کنونشن ایسے تمام حقوق کی ضمانت فراہم کر رہا ہے جس کے ذریعے ہم ایک صحتمند تعلیمیافتہ مہذب معاشرہ تشکیل دے سکتے ہیں۔ پاکستان نے اقوام متحدہ کے رکن کی حیثیت سے اس معاہدے پر دستخط کئے ہیں اور یوں ہم اس معاہدے کے تمام آرٹیکل کو اپنے ملک میں لاگے کرنے کے پابند ہیں لیکن ہمارے ملک کی صورتحال کیا ہے۔ اگر ہم اس پر ایک سرسری نظر ڈالیں تو ہمیں احساس ہوگا کہ ہم اپنی آنے والی نسل کے لئے کیا کر رہے ہیں۔ یہ معاہدہ تمام بچوں کو برابری کی بنیاد پر تعلیم کا حق تسلیم کرتا ہے۔ جبکہ ہمارے ملک میں طبقاتی نظام تعلیم رائج ہے۔ جاگیردار بیوروکریٹ سرمایہدار کے بچوں کے لئے علیحدہ سکول اور نظام تعلیم ہے۔ جبکہ غریب کے بچوں کے لئے بغیر ٹاٹ کے سکول میں جہاں اساتذہ کی حاضری بھی یقینی نہیں ہوتی اور اکثر سکولوں کی عمارت تک نہیں ہوتی بچوں کو درختوں کے سایہ میں پڑھنا پڑتا ہے۔ جاگیردار اور سرمایہداروں کے بچے انگلش میڈیم اور غریبوں کے بچے ٹاٹ کے سکولوں سے پروان چڑھتے ہیں۔ جو کسی بھی سطح پر ان بچوں کا مقابلہ نہیں کر سکتے جو انگلش میڈیم سکولوں میں پڑھتے ہیں۔ جس کے باعث طبقاتی تقسیم شروع ہو جاتی ہے اور اس سے بھی زیادہ خوفناک بات یہ ہے کہ پاکستان میں اڑھائی کروڑ بچے سکول نہیں جاتے یا انہیں تعلیم کی اجازت نہیں دی جاتی یا ان کے پاس تعلیم حاصل کرنے کے وسائل نہیں ہوتے۔ اس معاہدے میں چائلڈ لیبر کی ممانعت کی گئی ہے۔ لیکن یونیسیف کی رپورٹ کے مطابق ہمارے ملک میں 80 لاکھ بچے مزدوری کرتے ہیں۔ جس میں بھٹہ مزدوری سے لے کر کارپٹ انڈسٹری ریلوے سٹیشنوں بس اڈوں اور مختلف ورکشاپوں میں بچے کام کرتے نظر آتے ہیں۔ جن کی صحت کا بھی مناسب انتظام نظر نہیں آتا جس کی بنیادی وجہ غربت ہے۔ والدین بچوں سے مزدوری کرانے پر مجبور ہیں کیونکہ پاکستان میں 35 فیصد آبادی غربت کی لائن سے نیچے زندگی گزار رہی ہے۔ ایسی صورت میں چائلڈ لیبر میں اضافہ لازمی امر ہے۔ ادھر صحت کی صورتحال پر ایک نظر ڈالیں تو نظر آتا ہے کہ 1000 میں 61 بچے پیدائش کے بعد مناسب سہولیات نہ ملنے کے باعث زندگی کی بازی ہار جاتے ہیں۔ ہمارے اکثر دیہی علاقوں میں بچوں کے لئے ڈاکٹر تو درکنار عام ڈسپنسر کا ملنا مشکل ہوتا ہے۔ ادویہ کی قیمتیں اور ڈاکٹروں کی فیسوں کے باعث غریب جو اس ملک کا اکثریتی طبقہ ہے صحت کی بنیادی سہولیات سے محروم ہے۔ خصوصا بچے زیادہ متاثر ہیں اور انہیں مناسب صحت کی سہولیات دستیاب نہیں ہیں۔ اسی طرح پاکستان میں تفریحی سہولیات کا بھی فقدان ہے۔ بچوں کو تفریحی سہولیات نہ ہونے کے برابر ہیں۔ بڑے بڑے پارکوں تک صرف اور صرف ایک خاص طبقہ کی رسائی ہے۔ تحصیل اور یونین کونسل کی سطح پر بچوں کے لئے پارک سٹیڈیم نہیں ہیں۔ جس کے نتیجے میں بچے غیرصحتمندانہ سرگرمیوں میں ملوث ہو جاتے ہیں۔ بچوں کا اغوا سمگلنگ اور ان کی فروخت بھی اہم ایشوز ہیں جس پر موثر اقدامات کرنے کی ضرورت ہے۔ اسی طرح کے بےشمار مسائل ہیں جس کے باعث ہمارے ملک میں بچے کے بنیادی حقوق پامال ہو رہے ہیں۔ لیکن ہمیں دیکھنا ہے کہ ہم اپنی آنے والی نسل جس نے پاکستان کی باگدوڑ سنبھالنی ہے اس کے لئے کیا کر رہے ہیں۔ کیا ہم اقوام متحدہ کے معاہدے کی پابندی کر رہے ہیں۔ اس سے بڑھ کر مذہب نے بچوں کے جو حقوق متعین کئے ہیں کیا وہ ہم پورے کر رہے ہیں؟ ہمیں آزاد ہوئے نصف صدی سے زیادہ عرصہ گزر گیا ہے۔ لیکن ہم آج بھی بنیادی سہولیات کو ترس رہے ہیں۔ جنوبی ایشیاء کے ممالک جو ہم سے بعد آزاد ہوئے ہیں ان کی حالت ہم سے بہتر ہے۔ پھر کیا وجہ ہے ہم دنیا سے پیچھے کیوں ہیں؟ اس کا ذمہدار کون ہے؟ اس ملک کے حکمران یا عوام؟ یہ سوچنے کی بات ہے۔ چناب ایکسپریس دوپہر 2 بجے چلتی تھی۔ اب اس کا وقت صبح 10 بجے کر دیا گیا ہے۔ دوپہر بارہ بجے کے بعد شورکوٹ اور عبدالحکیم کوئی گاڑی نہیں آئی۔ شہریوں کی اکثریت نے 2 سے 4 بجے کے درمیان خانیوال سے شورکوٹ تک ٹرین چلانے کا مطالبہ کیا ہے۔ دنیا بھر میں ریلوے کو مفادعامہ کے لئے چلایا جاتا ہے مگر پاکستان میں ریلوے کو پرائیویٹ ٹرانسپورٹروں کے لئے چلایا جاتا ہے۔ اس کا عملی مشاہدہ شورکوٹ خانیوال سٹیشن پر آباد لوگوں کو نئے موسم سرما کے ٹائم ٹیبل سے ہوا ہے۔ قبلازیں ریلوے حکام موسم سرما کا نظام ہمیشہ یکم نومبر سے تبدیل کرتے تھے مگر اس برس انہوں نے 15 نومبر سے ٹائم ٹیبل تبدیل کیا۔ پہلے تبدیلی اوقات کا اشتہار قومی اخبارات میں دیا جاتا تھا تاکہ عوامالناس مطلع ہو جائیں۔ اس سال اشتہار بھی نہیں دیا اور 15 نومبر سے نئے نظامالاوقات پر عملدرآمد شروع کر دیا۔ مسافر 15 نومبر سے لے کر اب تک مشکلات سے دوچار ہیں۔ وہ سابقہ اوقات کے مطابق سٹیشن پر اپنے سامان سمیت آتے ہیں۔ جہاں سے معلوم ہوتا ہے کہ دوپہر کو جو گاڑی آنی تھی اب نئے نظامالاوقات کے مطابق وہ رات کے پہر آئے گی۔ ریلوے حکام نے معلوم ہوتا ہے کہ نیا نظامالاوقات ٹرانسپورٹروں کے نمائندوں کے مشورہ سے تیار کیا ہے۔ سالہاسال سے چلنے والی گاڑیوں کا ٹائم اس طرح تبدیل کیا گیا ہے کہ ان گاڑیوں میں لوگ سفر نہ کر سکیں اور مجبورا بسوں کا رخ کریں جبکہ نئے ٹائم ٹیبل کی وجہ سے اس علاقے کے شہری بہت پریشان ہیں۔ کیونکہ آپ کو اگر شورکوٹ کینٹ یا اسٹیشن سے خانیوال آنا ہو تو آپ بذریعہ ٹرین خانیوال آنے کے لئے وقت صرف آدھ گھنٹے سے بھی کم لگتا ہے اور کرایہ بھی دس روپے ہے جبکہ بذریعہ بس آنے کے لئے پہلے شورکوٹ کینٹ سے شورکوٹ شہر بذریعہ بس یا ویگن آنا پڑتا ہے۔ شورکوٹ کینٹ سے شورکوٹ سٹی کا کرایہ تقریبا 15 روپے فی سواری وصول کیا جاتا ہے اور وقت بھی 45 منٹ لگ جاتے ہیں۔ پھر شورکوٹ سٹی سے باگڑ کبیروالہ تک آیا جاتا ہے۔ کبیروالہ سے پھر ویگن کے ذریعے خانیوال آنا پڑتا ہے۔ اس طرح سے ایک کبیروالہ صرف ایک طرف کا 3040 روپے خرچ آتا ہے۔ دوسرا دو تین گھنٹے سفر میں لگ جاتے ہیں۔ اسی طرح شورکوٹ سے آگے درکھانہ عبدالحکیم جان محمد والہ مخدومپور میاں شمیر کے علاقے کے لوگ صرف بذریعہ ٹرین ہی خانیوال باآسانی آ جا سکتے ہیں۔ مگر ریلوے حکام نے شورکوٹ خانیوال سیکشن پر موسم سرما کا نظامالاوقات اس طرح سے ترتیب دیا ہے کہ اس سیکشن پر خانیوال جانے کے لئے علیالصبح روہی ایکسپریس 5 بج کر 40 منٹ پر عبدالحکیم آئی ہے۔ نماز فجر کے وقت اس ٹرین کی آمد کی وجہ سے اس پر لوگ خانیوال نہیں جا سکتے۔ اب نئے نظامالاوقات میں چناب ایکسپریس کا عبدالحکیم میں صبح سات بج کر دس منٹ آنے کا اعلان کیا گیا ہے۔ چناب اکثر لیٹ ہوتی ہے۔ بہرحال خانیوال جانے کے لئے اس علاقے کے عوام کے لئے اب یہ مناسب وقت ہے۔ اس کے بعد خانیوال کو شام تک کوئی ٹرین نہیں جاتی۔ اسی طرح خانیوال سے شورکوٹ اور عبدالحکیم کے پہلے 5 بج کر 43 منٹ پر ٹرین عبدالحکیم آتی ہے۔ اس کے بعد دھماکہ 7 بج کر 45 منٹ پر آتی ہے۔ بعدازاں تقریبا بارہ بجے چلتن آتی ہے۔ بارہ بجے کے بعد کوئی گاڑی خانیوال سے شورکوٹ تک نہیں آتی۔ جس کی وجہ سے اس علاقے کے عوام کو بڑی دقت ہے۔ قبلازیں سابقہ غلط نظام میں خانیوال سے چناب ایکسپریس دن کے دو بجے خانیوال سے چلتی تھی۔ اس گاڑی میں دفتری اہلکاروں کے ساتھ وکلاء اور کچہریوں سے فارغ ہونے والے لوگ کالجوں کے طلباء اور دیگر سینکڑوں لوگ خانیوال سے شورکوٹ ٹوبہ گوجرہ تک سفر کرتے تھے۔ اب نئے ٹائم ٹیبل میں چناب ایکسپریس جو دن کو دو بجے چلتی تھی اب اس کا وقت رات کے دس بجے کر دیا ہے۔ اس طرح سے اس سٹیشن پر دوپہر بارہ بجے کے بعد شورکوٹ اور عبدالحکیم آنے کے لئے کوئی گاڑی نہیں۔ جس کی وجہ سے اس علاقے کے عوام بہت پریشان ہیں۔ ریلوے حکام نے موسم سرما کا جو نظام اس طرح سے ترتیب دیئے گئے ہیں کہ روہی ایکسپریس شورکوٹ سے آ کر خانیوال جانے والی ٹرینوں عبدالحکیم میں صبح 5 بج کر 40 منٹ پر پہنچے گی جبکہ خانیوال سے شورکوٹ کی جانب جانے والی روہی ایکسپریس عبدالحکیم اسٹیشن پر 7 بج کر 45 منٹ پر پہنچا کرے گی۔ چناب ایکسپریس شورکوٹ سے خانیوال جانے والی عبدالحکیم صبح 7 بج کر 18 منٹ پر پہنچا کرے گی اور خانیوال سے شورکوٹ جانے والی چناب ایکسپریس عبدالحکیم ریلوے اسٹیشن پر رات کو 9 بج کر 53 منٹ پر آئے گی۔ چلتن خانیوال سے شورکوٹ جانے والی عبدالحکیم 12 بج کر 45 منٹ پر اور شورکوٹ سے خانیوال جانے والی عبدالحکیم 3 بج کر 39 منٹ پر آیا کرے گی۔ سمہسٹہ خانیوال سے شورکوٹ کی جانب ٹرین عبدالحکیم رات کو 10 بج کر 20 منٹ پر اور شورکوٹ سے خانیوال جانے والی سمہسٹہ عبدالحکیم رات کو دو بج کر 20 منٹ پر آیا کرے گی۔ سپر ایکسپریس خانیوال سے شورکوٹ کی جانب جانے والی عبدالحکیم صبح 5 بج کر 43 منٹ پر آئے گی اور شورکوٹ سے خانیوال جانے والی رات کو 11 بج کر 29 منٹ پر عبدالحکیم پہنچا کرے گی۔ دھماکہ ایکسپریس شورکوٹ سے خانیوال جانے والی عبدالحکیم 7 بج کر 45 منٹ پر عبدالحکیم آیا کرے گی اور خانیوال سے شورکوٹ کی جانب جانے والی دھماکہ گاڑی صبح سات بج کر 45 منٹ پر عبدالحکیم آیا کرے گی۔ ملت ایکسپریس اور نانسٹاپ گاڑیوں کا عبدالحکیم میں سٹاپ ہی نہیں۔ عبدالحکیم درکھانہ شورکوٹ جڑالہ جان محمد والہ مخدومپور تلمبہ کوٹ اسلام باگڑ کے مکینوں نے ریلوے کے اعلی حکام سے مطالبہ کیا ہے کہ نظامالاوقات پر نظرثانی کی جائے اور عوامی مفادات کو مدنظر رکھ کر گاڑیوں کے اوقات مقرر کئے جائیں۔ علیالصبح دس بجے کے قریب خانیوال جانے کے لئے اور اسی طرح دو بجے دن اور چار بجے کے قریب خانیوال سے شورکوٹ تک آنے کے لئے ٹرین چلائی جائے۔ ایسا کرنے سے نہصرف اس علاقہ کے عوام کا فائدہ ہوگا بلکہ ریلوے کو بھی خاطرخواہ آمدنی ہوگی۔ علاقہ کے مکینوں نے شورکوٹ سے لاہور جانے اور آنے والی پسنجر گاڑیوں کو شورکوٹ کی بجائے خانیوال سے براستہ عبدالحکیم شورکوٹ لاہور تک چلانے کا مطالبہ کیا ہے۔ جبکہ راوی ایکسپریس جو رات کو گیارہ بجے شورکوٹ سے لاہور کو جاتی ہے اس کو بھی 9 بجے رات کو خانیوال سے براستہ شورکوٹ لاہور تک چلانے کا مطالبہ کیا ہے۔ اس طرح سے خانیوال سے شورکوٹ سٹیشن کے لوگ بذریعہ ٹرین باآسانی آ جا سکیں گے۔ اب شورکوٹ میں آ کر یہ گاڑیاں کھڑی رہتی ہیں۔ اگر ان کو خانیوال تک بڑھا دیا جائے تو اس علاقے کے عوام کا دیرینہ مسئلہ حل ہو سکتا ہے جبکہ فیصل آباد سے لاہور جانے والی نانسٹاپ ٹرین کو بھی خانیوال سے براستہ ٹوبہ گوجرہ لاہور تک چلانے کا مطالبہ کیا گیا ہے تاکہ اس علاقے کے لوگ بذریعہ ٹرین صوبائی دارالحکومت آ جا سکیں۔ چوک سرور شہید میں تجاوزات کی بھرمار ہے۔ کاروبار ٹھپ ہو گئے ہیں۔ کئی دکانداروں نے سڑکوں پر قبضہ کر کے اسے ریڑھی والوں کو کرائے پر دے دیا ہے۔ چوک سرور شہید میں تجاوزات کے مسئلے نے گھمبیر صورت اختیار کر لی ہے۔ جس کا دل جہاں چاہتا ہے ریڑھی کھڑی کر کے سبزی فروٹ اور دیگر روزمرہ اشیاء فروخت کر رہا ہے۔ جگہ جگہ گندگی کے انبار ہیں۔ بلدیہ کے ملازمین کو جو گندگی کا ڈھیر واضح نظر آ گیا انہوں نے اٹھا لیا جو ان کی نظروں سے اوجھل رہا وہ پڑا رہا اور وہیں پڑا ایک بڑا ڈھیر بن گیا۔ پھر کلہاڑیوں سے بھی اکھاڑو تو نہیں اکھاڑا جا سکتا۔ یوں تو پورے شہر کی ذمہداری ہے کہ وہ تجاوزات کے خاتمے کے لئے اصلاح احوال کریں۔ مگر تجاوزات کرنے میں خود مین سڑکوں پر واقع دکانوں کے مالکان شامل ہیں۔ ان لوگوں نے کرایہ کے لالچ میں اپنی دکانوں کے سامنے خوانچہفروش فروٹ وغیرہ فروخت کرنے والوں کو کھڑا کر کے ان سے بھاری کرائے وصول کرنے ہوتے ہیں۔ اس کی آڑ میں کئی لوگوں نے سڑکوں پر قبضہ کر لیا ہے۔ جس سے پیدل چلنا دشوار ہو گیا ہے۔ اگر آپ نے لیہ روڈ یا رنگپور روڈ پر گزرنا ہو تو ایک جگہ سے دوسری جگہ جانے میں گھنٹوں صرف ہوں گے۔ خواتین کے لئے بڑا مسئلہ ہے۔ خاتون تو کسی صورت بھی ان سڑکوں سے گزر ہی نہیں سکتی۔ شہر کو صاف ستھرا رکھنا صرف شہریوں کی ذمہداری ہے بلکہ صحتمند معاشرے کے لئے انتہائی ضروری ہے کہ ان تجاوزات سے نہصرف شہری مشکلات کا شکار ہیں بلکہ جو لوگ اپنے آگے کرایہ پر جگہ دیتے ہیں ان کے کاروبار ٹھپ ہو کر رہ گئے ہیں۔ میڈیکل سرٹیفیکیٹ کے اجراء کی فیس ختم کی جائے۔ حکومت کی طرف سے میڈیکل سرٹیفیکیٹ کے لئے 200 روپے فیس مقرر کرنے کا اعلان ہوا ہے۔ میڈیکل سرٹیفیکیٹ کے اجراء کی فیس ختم کی جائے۔ حکومت کی طرف سے میڈیکل سرٹیفیکیٹ کے لئے 200 روپے فیس مقرر کرنے کا اعلان ہوا ہے۔ وہ انتہائی غمگین اور افسردہ حالت میں میرے چیمبر میں داخل ہوا۔ وہ بری طرح سے زخمی تھا۔ میں نے اسے سہارا دیا۔ وہ بےجان سا ہو کر کرسی پر گر پڑا۔ اس کے چہرے پر چھائی ہوئی پریشانی اور اداسی میری سمجھ میں نہ آ سکی۔ تھوڑی دیر کے بعد وہ بولا وکیل صاحب ڈاکٹر میرا میڈیکل بنانے کے لئے 200 روپے طلب کر رہا ہے۔ وکیل صاحب میرے پاس پھوٹیکوڑی بھی نہیں۔ میں ایک غریب محنتکش مزدوری کرنے والا شخص ہوں۔ صبح سے شام تک 70 روپے مشکل سے کماتا ہوں۔ میرا ہمسایہ کے ساتھ معمولی سی بات پر جھگڑا ہوا تو اس نے چھڑی کے ساتھ مجھے اتنا پیٹا کہ لہولہان کر دیا۔ کسی نے کہا کہ تھانہ جا کر رپورٹ درج کروا آؤ۔ تھانے پہنچا تو چھوٹے تھانیدار نے مجھے معائنہ کے لئے ہسپتال بھیج دیا۔ میں خوش تھا کہ مجھے انصاف ملے گا۔ جس نے مجھے پیٹا اور مارا ہے پولیس اسے گرفتار کر کے حوالات میں بند کرے گی۔ یوں مجھے انصاف مل جائے گا۔ لیکن میرا خواب اس وقت چکناچور ہو گیا جب ڈاکٹر نے مجھ سے 200 روپے طلب کئے۔ میرے پاس ڈاکٹر کو دینے کے لئے کچھ بھی نہ تھا۔ میں حیران اور ششدر رہ گیا۔ اس کی آنکھوں سے آنسو ٹپک رہے تھے اور اس کی آنکھیں سوالیہ نظروں سے مجھ سے پوچھ رہی تھیں۔ کیا اس ملک میں غریب آدمی بھی انصاف حاصل کر سکتا ہے۔ کیا جرم کرنے والا آزاد اور مظلوم تھانوں اور ہسپتالوں کے چکر کاٹتا رہ جائے گا۔ سننے میں آیا ہے کہ صوبائی حکومت نے اپنی آمدنی بڑھانے کے لئے ایم ایل سی فیس 200 روپے اور میڈیکل بورڈ کی تشکیل کے لئے 600 روپے کی فیس کے تقرر کا اعلان کیا ہے۔ اس سلسلے میں محکمہ صحت کو نوٹیفیکیشن بھی جاری ہو گئے ہیں۔ جن پر عملدرآمد بھی شروع ہو چکا ہے۔ ان 200 روپوں میں 70 روپے ڈاکٹر اور 40 روپے ایکسرے ڈیپارٹمنٹ کے لئے مختص کئے گئے ہیں۔ جبکہ باقی رقم گورنمنٹ کے اکاؤنٹ میں جمع ہوگی۔ سوال یہ پیدا ہوتا ہے کہ اس خبر پر ڈاکٹر تو خوش ہوں گے ہی کیونکہ پہلے انہیں سابقہ تنخواہ پر ہی میڈیکل سرٹیفیکیٹ جاری کرنا پڑتے تھے۔ اب جبکہ 70 روپے ان کے حصہ میں آئیں گے تو ان کے لئے تو نہایت خوشی کی بات ہے۔ اب اگر ایک دن میں 10 میڈیکل سرٹیفیکیٹ بھی آتے ہیں تو ڈاکٹر کی تو چاندی ہو جائے گی۔ لیکن ذرا سوچئے ان لاکھوں غریبوں کا کیا حال ہوگا جن کو دو وقت کی روٹی کمانے کے لئے روزگار تک میسر نہیں۔ ہمارے ملک میں انصاف فراہم کرنے کے لئے کھوکھلے نعرے تو لگائے جاتے ہیں لیکن عملی طور پر آج تک کچھ نہیں کیا گیا۔ تعلیم صحت اور انصاف کسی بھی حکومت کی بنیادی ذمہداری ہوتی ہے کہ وہ اپنے ملک کے عوام کو مفت فراہم کرے۔ لیکن صوبائی حکومت نے فیس مقرر کر کے غریب عوام کے ساتھ نہایت ہی مذاق کیا ہے۔ اب جس کے پاس پیسے نہیں ہوں گے اس کا میڈیکل نہیں ہوگا اور جس کا میڈیکل نہیں ہوگا اس کا پرچہ درج نہیں ہوگا۔ لہذا نتیجہ یہ نکلے گا کہ بےراہروی اور جرم مزید پھیلے گا۔ ملزم کی جرأت اور حوصلہ بڑھ جائے گا اور وہ کسی بھی غریب شخص کو مارے پیٹے گا۔ اسے زخمی کرے گا۔ کیونکہ اسے علم ہے کہ ایک غریب شخص بغیر رقم کے انصاف حاصل نہیں کر سکتا۔ لوکل گورنمنٹ ایسوسیایشن کا قیام وقت کی اہم ضرورت ہے۔ ضلعی نظام حکومت سے وہ نتائج حاصل نہیں کئے جا سکے جن کی توقع تھی۔ لوکل گورنمنٹ ایسوسیایشن اعلی حکام اور اداروں کے درمیان مذاکرات میں اہم کردار ادا کر سکتی ہے۔ ضلع بھر کی ہر یونین کونسل کے دو کونسلروں اور ایک ناظم کو اس ایسوسیایشن کا ممبر بنایا جائے۔ ملک میں نیا بلدیاتی نظام گذشتہ ساڑھے تین برس سے رائج ہو چکا ہے۔ اس نظام کے چار بڑے ستون ہیں۔ ضلع کونسل تحصیل کونسل یونین کونسل دیہی کونسل جسے عوامی رضاکار بورڈ یا سی سی بی بھی کہتے ہیں۔ سب سے پہلے لوکل گورنمنٹ آرڈیننس تیار کیا گیا۔ اس کے بعد لوکل گورنمنٹ سسٹم رائج کیا گیا تاکہ آئین کے مطابق نظام کو چلایا جا سکے لیکن بیوروکریٹ اور منتخبکردہ نمائندوں میں اختیارات کی جنگ اور بنیادی سطح پر عوامی نمائندے یعنی کونسلر حضرات کا بےاختیار ہونا جیسے مسائل کی وجہ سے نئے بلدیاتی نظام کے وہ نتائج حاصل نہ ہو سکے جن کی امید تھی۔ عوامی نمائندگان اور افسران کے درمیان خلیج کو ختم کرنے کے لئے اور باہمی رابطہکار کو موثر اور اس نظام کو قابل عمل بنانے کے لئے ایک ایسوسیایشن کی ضرورت محسوس کی جانے لگی ہے۔ ایک ایسی تنظیم جو دیہی کونسلز سے لے کر ضلع کونسل کے ناظماعلی تک کے مسائل کا ادراک رکھتی ہو اور ان کے حل کے لئے قابل عمل تجاویز مرتب کر کے حکومت کو ان کے حل کے لئے لائحہعمل بھی دے سکتی ہو۔ لوکل گورنمنٹ ایسوسیایشن ذیل اہم امور سرانجام دے سکتی ہے۔ اعلی حکام اور اداروں سے مذاکرات اور اپنے مسائل کی نشاندہی مقامی حکومتوں کی تربیت اور ان کی تعمیر استعداد مالی مادی و انسانی وسائل کی تلاش کر سکتی ہے۔ مقامی حکومت سے درکار تکنیکی اور ماہانہ معاونت حاصل کرنا لوکل گورنمنٹ کی خدمات کو موثر بنانے اور ترقی کے عمل میں ان کی معاونت کے لئے خدمات فراہم کرنا۔ اچھے اور بہتر تجربات کی نشاندہیان کو اکٹھا کرنا اور دوسروں تک پہنچانا مقامی حکومتوں میں خواتین اقلیتوں مزدور دس نکات سے ایسوسیایشن کی ضرورت واضح کرنے کی کوشش کی گئی ہے۔ اب اہم مسئلہ اس کے قیام کے طریقہکار کا ہے۔ اس تنظیم کے قیام اور ابتدائی پیپرورک کے لئے گذشتہ دنوں ضلع لودھراں اور ضلع قصور سے عوامی نمائندگان اور ضلعی افسران کے درمیان موثر گفتگو اور ایک طرز کی ٹریننگ کا اہتمام کیا گیا۔ دونوں اضلاع سے ترقیپسند اشخاص کے گروپ شریک ہوئے۔ دو روز بہت طویل بحث کے بعد اچھی امیدوں کے ساتھ اس ٹریننگ کا اختتام ہوا۔ اس ایسوسیایشن کے قیام کے لئے ہر شخص کی اپنی اپنی جداگانہ رائے تھی۔ جہاں تک میرا مشورہ ہے وہ یہ کہ ہر دو اضلاع میں الگ الگ ایسوسیایشن قائم کی جائے۔ ضلع بھر کی ہر یونین کونسل کے دو کونسلر اور ایک ناظم کو اس کا ممبر بنایا جائے۔ ڈسٹرکٹ ہیڈکوارٹر کا تحصیل ناظم اور ضلع ناظم بھی بطور ممبر شامل ہوں۔ اعلی تعلیمیافتہ لیڈی کونسلرز یونین تحصیل و ضلع کونسل کی ہوں انہیں شامل کیا جائے۔ اقلیت کسان مزدور تمام ممبران کا پانچ فیصد وہ لوگ ہوں جو کم از کم میٹرک پاس ہوں ان سب کو ایسوسیایشن میں بطور بنیادی ممبر شامل کیا جائے۔ انہیں ممبران میں سے خفیہ رائےدہی سے ضروری عہدیدار منتخب کئے جائیں۔ یوں منتخب ہونے والے عہدیدار کو سب کے مسائل کا ادراک ہوگا۔ اس طریقہ انتخاب سے ہر ضلع سے زیادہ سے زیادہ ایک سو سے ایک سو بیس ممبران نامزد ہوں گے اور ان ہی میں سے عہدیدار منتخب ہو کر ایسوسیایشن کو بہتر طریقے سے چلائیں گے۔ لوکل گورنمنٹ ایسوسیایشن کے قیام سے مقامی حکومتوں کے اہمترین اور فوری حلطلب مسائل کو کم وقت میں حل کیا جا سکتا ہے۔ چند اہم مسائل کا ذکر درج ذیل ہے۔ ناظم و نائب ناظم کے علاوہ کونسل ممبران کا بےاختیار ہونا ایک مسئلہ ہے۔ یونین سے لے کر ضلعی اسمبلی کے ممبران تک کسی کا اعزازیہ نہ ہونا ایک مسئلہ ہے۔ ترقیاتی سکیمیوں اور فیصلہسازی میں کونسلرز خصوصا خواتین کونسلرز کو شریک نہ کرنا ایک مسئلہ ہے۔ نئے بلدیاتی نظام فرائض و ذمہداریوں سے ممبران کا بےخبر ہونا ایک مسئلہ ہے۔ انتظامیہ کا منتخب نمائندوں سے عدم تعاون ایک مسئلہ ہے۔ ترقیاتی سکیمیوں کے لئے فنڈز کی فراہمی میں تاخیر ایک مسئلہ ہے۔ خواتین ممبران کو نظرانداز کرنا اور ترقی خواتین کے لئے صرف سلائی مشینوں کی فراہمی ایک مسئلہ ہے۔ بیوروکریسی کا نظام میں رکاوٹیں کھڑی کرنا ممبران قومی و صوبائی اسمبلی کا ضلعی نظام اور ترقیاتی منصوبوں میں مداخلت کرنا ایک مسئلہ ہے۔ یونین کونسل کے ممبران سے لے کر قومی اسمبلی کے ممبران تک اختیارات کے حصول کی سرد جنگ ایک مسئلہ ہے۔ سی سی بی کے منصوبہجات کی منظوری اور فنڈز کی فراہمی میں رکاوٹیں پیدا کرنا اہم مسائل کا حل اس ایسوسیایشن کی اہم ذمہداری ہوگی۔ بالا تجویز کے مطابق ایسوسیایشن قائم کی جائے اور ڈی سی او اور ڈی پی او اور ضلع میں موجود خفیہ ایجنسیاں اس تنظیم کی کارکردگی کو چیک کریں اور تعمیرنوبیورو کے چیئرمین کو رپورٹ کریں۔ اس طریقے سے رابطہکار بھی مضبوط ہوگا اور نظام میں اصلاح مسائل کا حل اور عوام کی نمائندگی کا حق بھی ادا ہوگا۔ ملتان میں صورتحال میں بہتری نہ آئی تو اگلے برس 50 لاکھ ٹن گندم درآمد کرنا پڑے گی۔ اس برس کپاس پر وائرس حملے کی شدت 60 فیصد زیادہ تھی۔ اگلے برس صورتحال مزید خطرناک ہوگی۔ کاشتکار پھٹی اونےپونے بیچتے رہے اور جنرز کو 60 کروڑ کا فائدہ ہو گیا۔ جنوبی پنجاب میں گندم کی قیمتوں میں ایک بار پھر تیزی سے اضافہ ہونا شروع ہو گیا ہے اور حالات گزشتہ برس کی طرح خراب ہوتے رہے ہیں۔ یہ صورتحال اس وقت پیدا ہوئی جب صوبائی وزارت خوراک نے یکم نومبر سے فلور ملوں کو 390 روپے فی من کے حساب سے سرکاری گندم ریلیز کرنا شروع کی۔ اس وقت کھلی منڈی میں گندم کے نرخ 410 روپے فی من تھے مگر گندم کی قیمت کم ہونے یا مستحکم ہونے کے بجائے یہ نرخ بڑھ کر 480 روپے تک پہنچ گئے۔ یہ اضافہ طلب و رسد کی بنیاد پر نہیں ہوا بلکہ یہ وہ مارکیٹ فورسز ہیں جو مصنوعی تیزی پیدا کر رہی ہیں۔ گندم کی قیمت کم ہونے کی بجائے بڑھ رہی ہے۔ حکومت نے کاشتکاروں سے گندم 350 روپے فی من کے حساب سے اٹھائی تھی۔ چھاپے مارے گئے۔ سٹاک قبضے میں لئے گئے۔ اس وقت مڈل مین اور بڑے سیٹھوں نے گندم اٹھا کر سٹاک کر لی اور اب اصل منافع کھا رہے ہیں جو پیداواری طبقہ کی حوصلہشکنی کا باعث ہے۔ حکومت نے آئندہ برس 2004ء میں ربیع سیزن کے لئے گندم کا پیداواری ہدف تین بار تبدیل کیا ہے۔ جو اب 28 ملین ٹن ہے۔ گزشتہ برس سرکاری اندازے کے مطابق 19 ملین ٹن پیداوار ہوئی۔ غیرسرکاری اندازہ 17 ملین ٹن تھا۔ حکومت کو ملکی ضرورت 20 ملین ٹن پورا کرنے کے لئے اب تک 15 لاکھ ٹن گندم درآمد کرنا پڑی ہے۔ گزشتہ برس 81 لاکھ 76 ہزار ہیکٹر رقبہ پر گندم کاشت کی گئی تھی۔ جبکہ رواں برس 2004ء کے ربیع سیزن میں اب تک گزشتہ برس کے مقابلہ میں 40 فیصد کم رقبہ پر گندم کاشت ہوئی ہے۔ گزشتہ برس ششماہی نہروں میں گندم کی کاشت کے لئے پانی دیا گیا تھا۔ اس برس جنوبی پنجاب کی تمام ششماہی نہریں بند ہیں۔ سالانہ نہروں میں بھی میٹھے پانی کے علاقوں میں وارہبندی کی بنیاد پر پانی مل رہا ہے۔ وفاقی وزیر زراعت سکندر بوسن نے 11 ستمبر کو وزارت کا قلمدان سنبھالنے کے بعد ملتان میں صحافیوں سے گفتگو کرتے ہوئے ٹیوبویلوں کے لئے بجلی کے نرخوں پر سبسڈی دینے کی بات کی تاکہ گندم کاشت ہو سکے۔ 27 ستمبر کو انہوں نے میلسی بہاولپور کے جلسوں میں بھی یہی بات کہی ہے۔ مگر اب ان کا کہنا ہے کہ انہوں نے صرف خواہش کا اظہار کیا تھا۔ تاہم اس پر غور کیا جا رہا ہے۔ کئی علاقوں میں وتر کے بعد اب پہلا پانی دیا جا رہا ہے مگر کسی سبسڈی کا اعلان نہیں ہوا۔ کھاد کے بحران کی صورتحال بھی خراب ہو چکی ہے۔ یوریا 500 روپے اور ڈی اے پی کی قیمت 1100 روپے فی بوری ہے۔ وزیر زراعت خود کہہ چکے ہیں کہ قیمتیں حکومت نے نہیں بڑھائیں۔ یہ اضافہ ڈیلروں نے خود کیا ہے۔ کیمیکل فرٹیلائزرز کا استعمال گندم کی فصل کے لئے انتہائی ضروری ہے۔ مگر ناجائز منافعخوری کا عنصر غالب کرنے کے سبب کاشتکار انتہائی پریشانحال ہے۔ ریاست کی ذمہداری ہے کہ وہ اس کی طرف دیکھے۔ مگر گزشتہ ڈیڑھ برس سے کھاد کی مارکیٹ آزاد ہو چکی ہے۔ 6 نومبر کو سنٹرل کاٹن ریسرچ انسٹیٹیوٹ میں پریس کانفرنس سے خطاب کرتے ہوئے وفاقی وزیر زراعت سکندر بوسن نے کہا کہ ہمیں تجاویز دیں کہ عام کاشتکار تک صحیح قیمت پر کھاد کیسے پہنچائیں۔ ہمیں کوئی طریقہ سمجھ نہیں آ رہا ہے۔ کاشتکاروں کا کہنا ہے کہ انہیں یہ بات گندم کی کاشت سے دو ماہ پہلے پوچھنا چاہیے تھی۔ بدقسمتی سے آج تک کوئی سیڈ پالیسی بھی نہیں بنی۔ جمالی دور حکومت میں اسحاق خاکوانی کی سربراہی میں بنائی جانے والی پارلیمانی کمیٹی ختم کر دی گئی ہے اور ایک سال سے سیڈ پالیسی کی تیاری پر کام جاری تھا وہ رک گیا۔ اب وزیراعظم شوکت عزیز کے احکامات پر نئی کمیٹی بنائی جا رہی ہے۔ ذوالفقار علی بھٹو کے دور میں فیڈرل سیڈ سرٹیفکیٹس بورڈ بنایا گیا۔ صوبائی سطح پر پنجاب سیڈ کارپوریشنیں بنیں۔ اس کے بعد آج تک اس میں کسی بہتری یا تبدیلی کی کوشش ہی نہیں کی گئی ہے۔ بااثر زمیندار اپنی گندم مارکیٹ میں فروخت کرنے کے بجائے سیڈ کارپوریشن کو فروخت کر رہے ہیں۔ سب سے بڑا المیہ ہے کہ کاشتکار سیڈ کارپوریشنز سے گندم کا بیج نہیں خرید رہے ہیں۔ وہ سیڈ کمپنیوں کا مہنگا بیج بو رہے ہیں کیونکہ وہ ادھار پر آسانی سے مل جاتا ہے۔ اس تمام صورتحال کے بارے میں حکومت کو سنجیدگی سے سوچنا چاہیے اور ٹھوس پالیسی بنائی جائے۔ اگر فوری طور پر کوئی اقدامات نہ کئے گئے تو آئندہ برس حکومت کو گندم کے بڑے بحران کا سامنا کرنا پڑے گا اور ایک اندازے کے مطابق صورتحال میں بہتری نہ آئی تو 50 لاکھ ٹن سے زائد گندم درآمد کروانی پڑے گی۔ جس کا ملک متحمل نہیں ہو سکتا۔ جنوبی پنجاب کی تمام معیشت کا دارومدار زراعت اور اس سے وابستہ صنعت پر ہے اور کاٹن کا اس میں بنیادی کردار ہے۔ کپاس کی پیداواری صلاحیت میں اس کی قیمت کا بہت عمل دخل ہے۔ گزشتہ برس کاشتکار کو 15 سو روپے فی من تک نرخ ملے۔ جس کی وجہ سے کاشت کے رقبہ میں اضافہ ہو گیا۔ رواں برس کپاس کی ایک کروڑ 21 لاکھ گانٹھ پیداوار کا سرکاری تخمینہ لگایا گیا ہے مگر بدقسمتی سے فی ایکڑ پیداوار میں مزید کمی ہوئی۔ کیڑوں کا حملہ کم تھا مگر بیماریوں کے حملے کی شدت زیادہ تھی۔ صرف پتہ مروڑ وائرس کے اتدارک کے لئے اب تک حکومت تحقیقی اداروں کو 70 کروڑ روپے کی خطیر رقم دے چکی ہے۔ مگر یہ تمام پیسہ کہاں استعمال ہوا؟ اس کا کیا فائدہ ہوا؟ اس کا کسی کے پاس جواب نہیں۔ اس برس حملہ کی شدت 60 فیصد سے زیادہ تھی اور آئندہ برس کاٹن بیلٹ کے لئے خطرناک صورتحال ہے۔ اس سال کپاس کاشتکار بچ گئے۔ اب سنجیدہ حلقے مطالبہ کر رہے ہیں کہ کپاس کے سب سے بڑے ادارے سنٹرل کاٹن ریسرچ انسٹیٹیوٹ کو پریس کانفرنسوں زرعی سیمیناروں و تقریبات کے لئے استعمال کرنے کے بجائے تحقیق کے کام میں سرگرم کیا جائے اور اچھے سائنسدان لائے جائیں تاکہ سنجیدگی سے کام ہو سکے۔ ماہرین کے مطابق ایک ورائٹی بنانے میں 12 سال لگتے ہیں۔ یہ ادارہ 15 سالوں میں 37 ورائٹیز متعارف کرا چکا ہے۔ صرف فائلورک ختم ہونا چاہیے۔ کپاس کاشتکار یہ سوچنے پر مجبور ہو گئے ہیں کہ اضافی پیداوار نقصان کا باعث ہے۔ مڈل مین اور خریدار مارکیٹ کو ڈاؤن کر رہے ہیں۔ زرعی مارکیٹنگ کے خاطرخواہ آثار نظر نہیں آ رہے ہیں۔ ٹریڈنگ کارپوریشن آف پاکستان نے جنرز سے 2157 روپے فی من میں روئی خریدی مگر کاشتکاروں تک اس کے ثمرات نہ پہنچے۔ تمام کوششیں بےکار ثابت ہوئیں اور کاشتکار حق سے محروم رہا ہے۔ جنوبی پنجاب کے کپاس کے 10 لاکھ کاشتکار یہ پوچھنے میں حقبجانب ہیں کہ جب مارکیٹ میں روئی کے نرخ 1950 روپے فی من سے 2000 روپے فی من تک تھے تو جنرز کو ڈیڑھ سو روپے فالتو کیوں دیئے گئے۔ اس طرح 10 لاکھ گانٹھ خریداری سے جنرز کو 150 روپے فی من کے حساب سے 60 کروڑ روپے کا فائدہ ہوا اور کاشتکار پھر بھی اپنی پھٹی اونےپونے داموں بیچنے پر مجبور رہا۔ پنجاب کے مختلف اضلاع میں شہریوں کو لوٹنے والے نوسربازوں کے بارے میں رپورٹ ہے۔ بعض نوسرباز خواتین کو بھی واردات میں استعمال کرتے ہیں۔ لاہور میں داتا دربار مینار پاکستان گراؤنڈ اور بعض پارک ایسے گروہوں کا ٹھکانہ ہیں۔ شادی کی مٹھائی بانٹ کر بس کے تمام مسافروں کو بیہوش کر کے لوٹ لیا۔ ایک ملزم انجکشن سے گندا پانی پھینکتا ہے دوسرا دھونے کے بہانے جیب کاٹ لیتا ہے۔ لفٹ مانگنے والی خاتون نے شور مچا کر رقم چھین لی۔ نوسربازوں کا یہ طریقہ واردات ہے۔ پنجاب میں نوسربازوں کے مختلف گروہ ہر سال سینکڑوں افراد کو مختلف طریقہ واردات استعمال کرتے ہوئے لوٹ لیتے ہیں۔ ایسے گروہوں میں شامل نوسرباز اپنے طریقہ واردات میں نتنئے تجربات کرتے رہتے ہیں تاکہ سادہ افراد آسانی سے ان کا شکار بن سکے۔ ایسے گروہ دوسرے اضلاع سے بڑے شہروں میں آنے والے افراد کو لوٹتے ہیں۔ اس سے بعض کے طریقہ واردات کے بارے میں پڑھتے ہیں۔ بھاٹی گیٹ لاہور کے باغیچے میں ایک مسافر جو داتا صاحب سلام کرنے کے بعد آرام کرنے کی غرض سے بیٹھا ہوتا ہے ایک شخص اس کے پاس آ کر بیٹھ جاتا ہے۔ باتوں باتوں میں وہ اس سے یہ پتہ کر لیتا ہے کہ وہ کہاں سے آیا ہے اور پھر اپنی چالبازی سے وہ اس کو مٹھائی یا کوئی شیرینی کھانے کے لئے دیتا ہے کہ یہ تبرک ہے کھا لو ثواب کا کام ہے۔ مسافر جو پہلے ہی اس کی باتوں میں آ چکا ہوتا ہے مٹھائی کھا لیتا ہے۔ جب اس کو ہوش آتا ہے تو اس کا سامان غائب ہو چکا ہوتا ہے۔ بعض اوقات خواتین بھی نوسربازوں کے ساتھ ہوتی ہیں۔ سلام کرنے کے لئے آنے والے بعض افراد کو راستے میں ایک خوبصورت جوان عورت بناؤسنگھار کئے سڑک کے کنارے کھڑی نظر آتی ہے۔ وہ اسے پتہ پوچھنے کے بہانے اپنے قریب بلاتی ہے۔ وہ شخص شرافت کا ثبوت دیتے ہوئے اس خاتون کے قریب جاتے ہیں۔ ابھی وہ اپنا مدعا بیان ہی کر رہی ہوتی ہے کہ پولیس کے چند اہلکار اس شخص کو گھیر لیتے ہیں اور غلط قسم کا الزام لگاتے ہیں کہ تم عورت کو چھیڑ رہے تھے۔ چلو تھانے اب تھانے کا نام سن کر وہ شخص خوف سے کانپنے لگتا ہے۔ عورت جو ان پولیس اہلکاروں کی ساتھی ہوتی ہے وہ لوگوں کے ہجوم سے غائب ہو جاتی ہے۔ پولیس اہلکار اس شخص کو پکڑ کر تھانے لے جانے کی دھمکی دے کر تھانے چل پڑتی ہے لیکن تھانے پہنچنے سے پہلے ہی اس کی جیب سے تمام رقم گھڑی اور انگوٹھیاں وغیرہ اتار دیتی ہے۔ نوسربازی کا شکار شخص اپنی عزت بچانے کے لئے شرافت سے یہ سودا قبول کر لیتا ہے۔ داتا دربار کے قریب واقع سینما گھروں کے پاس بھی بعض افراد بڑے عجیب انداز میں واردات کرتے ہیں۔ آپ سینما ہاؤس کے باہر کھڑے ہیں۔ ایک نوعمر لڑکا آپ کے پاس آ کر کھڑا ہوتا ہے۔ وہ مختلف طرح کی باتوں میں آپ کو لگا لیتا ہے یا پھر سینما پر جاری فلم کے بارے میں گفتگو کرنے لگتا ہے اسی دوران سادے کپڑوں والے چند افراد آپ کو پکڑ لیتے ہیں اور دھمکی دیتے ہیں کہ تم جانتے ہو کہ تم پر دفعہ لگتی ہے۔ تم لڑکے کو بہلا پھسلا کر لے کر جانا چاہتے ہو۔ اسی قسم کی ایک واردات داتا دربار کے ایک متعلقہ تھانے کے علاقے میں ہوئی۔ اس تھانے میں تعینات ایک محافظ نے اس شخص سے اٹھارہ سو روپے لے کر اس کی جان چھوڑی اور دھمکی دی کہ اگر کسی کو بتایا تو تمہاری جان کی خیر نہیں۔ یہ شخص جو فیصل آباد سے آیا تھا اور اس کے پاس واپس جانے کا کرایہ بھی پولیس نے نہیں چھوڑا تھا چند لوگوں نے اس کی غمزدہ کہانی سننے کے بعد کرایہ دے کر اس کو روانہ کیا۔ یہ تو وہ وارداتیں ہیں جو ایک مخصوص علاقے میں نوسربازوں کا گڑھ ہیں۔ اب ذرا اس علاقے سے باہر نکلئے اور دیکھیں کہ نوسرباز کن اچھوتے انداز میں واردات کرتے ہیں۔ تین یا چار افراد پر مشتمل نوسربازوں کا ایک گروہ ہے۔ جس نے ٹیکے میں گندا پانی یا رنگ بھرا ہوا ہے۔ وہ اپنے شکار کی تلاش لاری اڈا یا ریلوے اسٹیشن کے گردونواح میں کرتے ہیں۔ ایک شخص ٹیکے کے ذریعے دور سے اپنے شکار پر گندا پانی یا رنگ پھینک دے گا۔ اس کا دوسرا ساتھی کہتا ہے آپ کے تو کپڑے گندے ہو گئے اسی دوران تیسرا شخص آئے گا اور کہے گا کہ قریبی مسجد میں چلیں آپ کے کپڑے صاف کر دیتے ہیں۔ وہاں لے جا کر تیسرا نوسرباز اس کے کپڑے دھونے لگتا ہے اور چوتھا ساتھی سامان لے کر غائب ہو جاتا ہے۔ نوجوان پینٹ شرٹ پہنے موٹر سائیکل سے گزر رہا تھا۔ ایک خاتون اس سے لفٹ مانگتی ہیں۔ وہ اس کو پیچھے بٹھا لیتا ہے۔ تھوڑی دور جا کر خاتون کہتی ہیں کہ بس مجھے یہاں اتار دیں اور اس دوران موٹر سائیکل سوار کی جیب کٹ چکی ہوتی ہے۔ اس نوعیت کی واردات کاروں میں بھی ہوتی ہے۔ خوبرو خاتون اکیلے کار سوار سے لفٹ لے کر بیٹھ جاتی ہے۔ تھوڑی دور جا کر اس کا پیار و محبت کا لہجہ تبدیل ہوتا ہے اور وہ کار سوار سے کہتی ہے کہ جو کچھ تمہارے پاس ہے نکال دو۔ میں شور مچانے لگی ہوں۔ اگر کار سوار اس کو اپنی نقدی اور دیگر قیمتی اشیاء حوالے نہیں کرتا تو پھر وہ کھڑکی سے باہر شور مچاتی ہے۔ اس کے ساتھی جو پہلے ہی موٹر سائیکل پر کار کا تعاقب کر رہے ہوتے ہیں۔ گاڑی کے سامنے موٹر سائیکل کھڑی کر کے کار رکوا لیتے ہیں اور وہ کار سوار کو دھمکی دے کر سب کچھ چھین لیتے ہیں۔ نوسرباز خاتون بڑے فاتحانہ انداز میں گاڑی سے اتر کر ساتھیوں کی موٹر سائیکل پر بیٹھ کر یہ جا وہ جا۔ اب کار سوار کے پاس ماسوائے افسوس کے کچھ نہیں رہ جاتا۔ موٹروے پر فلائنگ کوچ بڑی تیز رفتاری سے اپنی منزل کی جانب رواں تھی۔ اچانک ایک سفیدباریش شخص اٹھ کر مسافروں سے کچھ یوں مخاطب ہوتے ہیں۔ مسلمان بھائیو میں بوڑھا اور مجبور شخص ہوں۔ میرے ساتھ میری جوان بیٹی ہے۔ گاؤں میں میری دشمنی ہے۔ میرے دشمن میری زرعی زمین کو ہتھیانے کے لئے موت کے ساتھ میرا تعاقب کر رہے ہیں۔ نجانے میں کب ان کا شکار ہو جاؤں اور قتل کر دیا جاؤں۔ میری خواہش ہے کہ مرنے سے پہلے اپنی بیٹی کے ہاتھ پیلے کر دوں۔ کیا اس بس میں کوئی ایک ایسا دردمند مسلمان موجود ہے جو میری عزت کو بچا لے۔ اسی دوران ایک عمررسیدہ شخص اٹھتا ہے اور کہتا ہے کہ بھائی مجھے تمہاری دردناک کہانی سن کر میرا دل بھر آیا ہے۔ میں اپنے اس بیٹے کی جو میرے ساتھ ہے تمہاری بیٹی سے شادی کرنے کے لئے تیار ہوں۔ یہ سن کر مسافر داد و تحسین پیش کرتے ہیں۔ ایک مولوی صاحب بس میں کھڑے ہو کر کہتے ہیں کہ میں نکاح پڑھانے کے لئے تیار ہوں۔ بس چل رہی ہے۔ مولوی صاحب نکاح پڑھا رہے ہیں۔ لڑکی اور لڑکے کے والد کو مسافران مبارکباد پیش کر رہے ہیں کہ اچانک پچھلی سیٹ سے ایک صاحب اٹھ کر کہتے ہیں کہ بھائیوں میں مٹھائی کا یہ ٹوکرا اپنی بیٹی کے گھر لے کر جا رہا تھا لیکن اس مبارک موقع کو دیکھ کر میں یہ مٹھائی اس بس میں ہونے والی شادی پر تقسیم کرتا ہوں۔ بس میں مٹھائی تقسیم کی جاتی ہے۔ سکیورٹی گارڈ کو بھی مٹھائی کھانے کے لئے دی جاتی ہے۔ رات کے تاریک سناٹے میں بس خراٹے بھرتی جا رہی ہے۔ مسافر بیہوش ہو گئے۔ مٹھائی تقسیم کرنے والا اچانک پستول نکال کر ڈرائیور کی کنپٹی پر رکھتا ہے۔ باقی دولہا دولہن کے والد اور خود لڑکی لوٹمار شروع کر دیتے ہیں۔ مردوں کی جیبوں سے بٹوے ہاتھوں سے گھڑیاں اتار کر ایک بیگ میں رکھتے جاتے ہیں۔ لڑکی عورتوں کے زیورات اتار کر اور پرس چھین کر دوسرے بیگ میں رکھتی جاتی ہے۔ نوسربازی کی یہ واردات ابھی مکمل ہی ہوتی ہے کہ دور سے ایک سرخ لائٹ دکھائی دیتی ہے۔ ڈرائیور کو گاڑی روکنے کا کہا جاتا ہے۔ یہ سب نوسرباز بس سے اتر کر کھڑی ہوئی کار میں سوار ہو کر بھاگ جاتے ہیں۔ جی ٹی روڈ پر فلائنگ کوچ اپنی منزل کی جانب گامزن ہے۔ رات کے وقت پولیس ناکے پر فلائنگ کوچ کے مسافران کی جامہ تلاشی لی جاتی ہے۔ ایک نوجوان سفاری سوٹ میں ملبوس بریفکیس اس کے ہاتھ میں ہے۔ پولیس جب بریفکیس کی تلاشی لیتی ہے تو اس میں دو لاکھ سے زائد کی رقم موجود ہے۔ ناکہ انچارج نوجوان پر ناراض ہوتا ہے کہ آپ اتنی بڑی رقم کے ساتھ اکیلے رات کے وقت کیوں سفر کر رہے ہیں۔ کیا تمہیں علم نہیں ہے کہ اکثر رات کے وقت بسوں اور فلائنگ کوچوں میں ڈکیتی کے واقعات ہوتے رہتے ہیں۔ اپنی رقم کی حفاظت احتیاط سے کرو۔ فلائنگ کوچ نے بمشکل ایک کلومیٹر سے زائد کا فاصلہ طے کیا تھا کہ فلائنگ کوچ کے ڈرائیور نے مخالف سمت سے لاہور آنے والی فلائنگ کوچ کو لائٹوں کا اشارہ دے کر روکا اور اس سفاری سوٹ میں ملبوس نوجوان سے کہا کہ تمہاری خیریت اسی میں ہے کہ واپس چلے جاؤ۔ نوجوان ذرا پسوپیش کا مظاہرہ کرتا ہے لیکن دیگر مسافران کے کہنے پر دوسری فلائنگ کوچ میں سوار ہو جاتے ہیں۔ ڈرائیور فلائنگ کوچ کو تیز رفتاری سے چلا رہا ہے کہ اچانک پھر پولیس ناکے پر دوبارہ گاڑی رکنے کا اشارہ کیا جاتا ہے۔ گاڑی کے رکتے ہی سادے کپڑوں میں ملبوس تین ڈاکو سوار ہوتے ہیں اور پوچھتے ہیں کہ سفاری سوٹ میں ملبوس مسافر جس کے پاس دو لاکھ سے زائد رقم تھی وہ کہاں ہے۔ ڈرائیور اور مسافر اپنی لاعلمی کا اظہار کرتے ہیں۔ بس پر ڈاکو تمام مسافروں پر تشدد کر کے اتر جاتے ہیں۔ اس واقع سے بخوبی اندازہ لگایا جا سکتا ہے کہ بڑی بڑی شاہراہوں پر ڈاکہزنی میں محافظ قوم کے کردار کا اندازہ لگایا جا سکتا ہے۔ ان واقعات سے مختلف نوسربازوں کے طریقہکار کے بارے میں چند حقائق سامنے لائے گئے ہیں تاکہ عوامالناس میں سے اگر کسی شخص کے ساتھ ایسی واردات کا ارتکاب ہونے لگے تو وہ فورا احتیاطی تدابیر اختیار کرے۔ سیوریج کا مسئلہ سنگین صورتحال اختیار کر گیا۔ جگہ جگہ گندا پانی جمع ہے۔ ماڈل ٹاؤن میں غلہ منڈی فیصل ٹاؤن اور علی ٹاؤن کو مضر صحت پانی فراہم کیا جا رہا ہے۔ چشتیاں ڈاہرانوالہ روڈ پر ٹرانسپورٹروں نے غیرقانونی اڈے قائم کر رکھے ہیں۔ سیوریج کا مسئلہ سنگین صورتحال اختیار کر گیا۔ جگہ جگہ گندا پانی جمع ہے۔ ڈاہرانوالہ 25 ہزار کی آبادی پر مشتمل قصبہ ہے۔ سابقہ ادوار میں بھی ڈاہرانوالہ کو نظرانداز کیا جاتا رہا ہے اور یہ سلسلہ اب بھی جاری ہے۔ قصبے کا سب سے بڑا یہ مسئلہ رہا ہے کہ یہاں سے منتخب ہونے والے ایم این اے اور ایم پی اے کا تعلق نہصرف ڈاہرانوالہ بلکہ تحصیل چشتیاں سے بھی نہیں ہے۔ جس کی وجہ سے یہ علاقہ عوامی نمائندگان کی عدم توجہ کا شکار ہے۔ ڈاہرانوالہ کی مختلف آبادیوں فیصل ٹاؤن سمن آباد اضافی بستی میں سیوریج کا مسئلہ سنگین نوعیت اختیار کر چکا ہے۔ جگہ جگہ گندا پانی جمع ہے۔ جس سے بیماریاں پھیل رہی ہیں۔ اس کے علاوہ علاقہ کو پینے کے صاف پانی کی فراہمی بھی ایک مسئلہ ہے۔ جو پانی پینے کے لئے فراہم کیا جاتا ہے وہ گندا اور غیرمعیاری ہوتا ہے۔ خاص طور پر حمید آباد ماڈل ٹاؤن غلہ منڈی فیصل ٹاؤن علی ٹاؤن کو فراہم کیا جانے والا پانی بھی صاف نہیں ہے۔ مضر صحت پانی کی فراہمی سے بیماریاں پیدا ہو رہی ہیں۔ نوتعمیرشدہ چشتیاں ڈاہرانوالہ روڈ پر ناجائز تجاوزات قائم ہو چکی ہیں اور ٹرانسپورٹر حضرات نے سڑک پر غیرقانونی اڈے قائم کئے ہوئے ہیں۔ یتیموالا چوک پر ٹریفک کا گزرنا محال ہو چکا ہے۔ خاص طور پر طالبات کو آنے اور جانے میں پریشانی کا سامنا کرنا پڑتا ہے جبکہ کئی برسوں سے تعمیرشدہ لاری اڈہ ویران پڑا ہے۔ ڈاہرانوالہ غلہ منڈی بارش کے بعد تالاب کا منظر پیش کرتی ہے۔ منڈی کی سڑکوں کی دوبارہ تعمیر کی ضرورت ہے۔ گورنمنٹ گرلز ڈگری کالج سرائے سدھو میں 2 اساتذہ پڑھا رہی ہیں۔ کالج کی 12 منظورشدہ سیٹوں میں سے 8 خالی ہیں۔ لائبریرین کی پوسٹ خالی ہے۔ چاردیواری چھوٹی ہونے کی وجہ سے طالبات کو مسائل کا سامنا ہے۔ گراسی پلاٹ کے لئے پانی کا کوئی انتظام نہیں ہے۔ سرائے سدھو جیسے پسماندہ تاریخی قصبہ میں خاص طور پر لڑکیوں کے لئے ڈگری کالج کا قیام ممبر پنجاب اسمبلی اور سابق صوبائی وزیر مخدومزادہ سید مختار حسین شاہ اور وزیراعلی پنجاب چودھری پرویز الہی کے علمدوست ہونے کا ثبوت ہے۔ گورنمنٹ گرلز ہائی سکول سرائے سدھو ایک عرصہ سے قائم ہے۔ میٹرک کے بعد اکثر طالبات مجبورا پڑھائی ترک کر دیتی تھیں۔ سید مختار حسین شاہ کی ذاتی کوششوں سے 1996ء میں گرلز انٹر کالج سرائے سدھو کا قیام عمل میں آیا۔ یہ کالج ریسٹ ہاؤس سرائے سدھو کی عمارت میں شروع کیا گیا۔ عمارت انتہائی خستہ حال تھی۔ شروع میں تمام مضامین کی لیکچررز تعینات کی گئیں۔ جنہوں نے چند ماہ بعد ہی تبادلہ کروا لیا اور یوں طالبات پرنسپل سمیت صرف دو اساتذہ سے استفادہ کرتی رہیں۔ گزشتہ سال کالج کو بوائز ہائر سیکنڈری سکول کی عمارت میں منتقل کیا گیا۔ جہاں سٹاف کے علاوہ بےپناہ مسائل تھے۔ جولائی 2004ء میں کالج کو ڈگری کا درجہ تو مل گیا لیکن مسائل رہے۔ ڈگری کلاسز کے لئے مزید 14 سیٹیں منظور کی گئیں لیکن ان 12 منظورشدہ سیٹوں میں سے 8 سیٹیں خالی پڑی ہیں۔ فزکس کیمیا ریاضی انگلش اردو اور اسلامیات سمیت کئی اہم مضامین پڑھانے کے لئے کوئی لیکچرر نہیں ہے۔ لائبریرین کی پوسٹ بھی خالی ہے۔ درجہ چہارم کی کل آٹھ منظورشدہ اسامیوں میں سے سات خالی پڑی ہیں۔ کالج کا ایک اہمترین مسئلہ چاردیواری کا چھوٹا ہونا ہے۔ اس مسئلہ کے حل کے لئے چاردیواری فوری طور پر اونچی کی جائے۔ کالج میں پھولوں کی کیاریوں اور گراسی پلاٹس کے لئے پانی کا بندوبست نہیں ہے۔ اس کے علاوہ کالج میں پرنسپل آفس بھی نہیں ہے۔ ایک کلاسروم کو بطور پرنسپل آفس استعمال کیا جاتا ہے اور دوسرے کمرے کو کلرک آفس کے طور پر استعمال کیا جاتا ہے۔ باہر سے آنے والے مردوں کو کلرک تک پہنچنے کے لئے گھنٹوں انتظار کرنا پڑتا ہے۔ کالج میں سٹاف کے بیٹھنے کے لئے بھی کوئی کمرہ نہیں ہے۔ گرمیوں میں پنکھوں کی کمی کے باعث طالبات اور اساتذہ کو شدید مشکلات کا سامنا کرنا پڑتا ہے۔ کالج کی پرنسپل کے مطابق ان تمام مسائل سے ڈی او کالجز اور ای ڈی او ایجوکیشن کو وقتا فوقتا آگاہ کرتے رہتے ہیں لیکن کبھی کوئی مسئلہ حل نہیں ہوا ہے۔ کالج میں سٹاف کی کمی کے باعث اکثر طالبات کالج نہیں جاتیں اور پرائیویٹ تعلیمی اداروں میں ٹیوشن پڑھنے پر مجبور ہیں یا پھر انہیں ملتان خانیوال اور کبیروالا کا سفر کرنا پڑتا ہے۔ حکومت نے انٹر کے بعد ڈگری کی بھی منظوری دے دی لیکن اس کالج کے حقیقی مسائل کے بارے میں کبھی نہیں سوچا۔ کالج میں جہاں سائنس کے مضامین کی کوئی لیکچرر نہیں ہے وہاں لیبارٹریز کا بھی بندوبست نہیں کیا گیا۔ داخلہ کے وقت سائنس پڑھنے والی طالبات کو آرٹس پڑھنا پڑتی ہے۔ کالج کی پرنسپل کو 72 کلومیٹر کا سفر طے کر کے ملتان سے آنا پڑتا ہے۔ 